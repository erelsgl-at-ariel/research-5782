<div dir='rtl' lang='he'>

למי הקורס לא מתאים
==================

סטודנטים יקרים,

אני שמח מאד שנרשמתם לקורס תכנות אלגוריתמים מחקריים.
עם זאת, חשוב לי לציין שהקורס במצבו הנוכחי לא מתאים לכולם. 
הקורס *לא מתאים לסטודנטים האוהבים קורס מסודר, מאורגן וצפוי מראש*.
הקורס עכשיו במהדורת "אלפא" (כך קוראים לתוכנה שעדיין לא סיימו לפתח ויש בה הרבה באגים...). זה אומר ש:

 * נושאי-הלימוד עשויים להשתנות במהלך הסמסטר.
 * חלק מחומרי הלימוד (סיכומים, מצגות וכד') עדיין לא כתובים.
 * המטלות עלולות להיות עמוסות יותר מהצפוי, או להיפך - משעממות יותר מהצפוי.
 * אין לי תשובות לכל השאלות.

אם אתם מחפשים קורס מסודר ומאורגן, כדאי לכם לשקול להירשם לקורס בפעם הבאה שהוא יינתן - כנראה בסמסטר חורף ה'תשפ"ג - אז הוא יהיה מסודר יותר.
או להירשם לאחד מקורסי-הבחירה האחרים הניתנים במחלקה בסמסטר זה. 
מצד שני, אם אתם מעוניינים להשתתף בפיתוח קורס חדש וניסיוני, ללמוד נושאים חדשים בעצמכם וללמד אותם לאחרים - הקורס הזה בדיוק בשבילכם.

</div>

